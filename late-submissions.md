<div dir="rtl">

# הגשת מטלות באיחור

אחת ממטרות הקורס היא לאמן אתכם לעמוד בזמנים. 
זמני הגשת המטלות ידועים מראש, ויש לתכנן מראש את זמנכם כך שתספיקו לעמוד בהם - לא לחכות לרגע האחרון.

עם זאת, לפעמים יש סיבות מוצדקות להגשה באיחור. 
כדי לטפל בנושא בצורה יעילה, ולחסוך זמן לכם ולנו,
אנחנו מאפשרים לכם מראש להגיש באיחור
**שתי פעמים**,
מסיבה מוצדקת בלבד,
בלי לבקש אישור מאיתנו.

אם בחרתם להגיש באיחור, עליכם לבדוק לעצמכם את המטלה
בעזרת `bash grade`
ולחשב את הציון שלכם.
לאחר מכן, עליכם להגיש את המטלה שלכם בתיבת-הגשה מיוחדת שנפתחה במודל:
"הגשה באיחור מסיבה מוצדקת - פעם ראשונה"
או
"הגשה באיחור מסיבה מוצדקת - פעם שניה".

בקשות להגשה באיחור שלוש פעמים או יותר יתקבלו רק במקרים חריגים ובהתאם לנהלי האוניברסיטה,
כגון: מילואים או מחלה במשך שלושה שבועות רצופים (עם אישור בכתב).
במקרים חריגים מסוג זה, יש לשלוח את כל האישורים הדרושים לבודק המטלות ולבקש שיבדוק לכם את המטלה באיחור.

להתראות
</div>